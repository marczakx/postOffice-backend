Opis biznesowy
Aplikacja będzie obrazować uproszczoną pocztę tradycyjną.
Czas obsługi klienta na naszej wyimaginowanej poczcie trwa 20 sekund.
Niektórzy klienci mają pierwszeństwo w kolejce, tzw. „VIP”.
Bywają też bardzo nagłe sytuacje, jak np. Święty Mikołaj wysyłający dzieciom prezenty. Tacy klienci są obsługiwani poza kolejnością. Wiąże się to jednak z wydłużeniem czasu obsługi takich klientów, do 40 sekund.

System kolejkowy

Opis aplikacji
Rejestrator
Na formularzu należy umożliwić użytkownikowi wpisanie pseudonimu i opcjonalne zaznaczenie opcji „VIP” lub „Nagły”. Wybranie jednej z tych opcji wymaga potwierdzenia kodem PIN. Po wysłaniu formularza, zostanie wygenerowany unikalny numer, który zostanie dodany do kolejki. Jeżeli użytkownik wybierze „VIP” lub „Nagły”:
• VIP – jest automatycznie przesuwany na początek kolejki. Kolejny VIP jest dodawany za ostatnim VIPem.
• Nagły – prowadzi do wejścia poza kolejnością.
Wybranie pola dodatkowego „VIP”/”Nagły” wymaga autoryzacji poprzez wprowadzenie numeru PIN:
• VIP – 8888,
• Nagły – 0000.

Monitoring kolejki
Domyślnie prezentowana jest lista osób w kolejce, posortowana według kolejności uwzględniającej powyższe priorytety. Na liście wyświetlany jest numer nadany przez rejestrator oraz pseudonim. 
Monitoring umożliwia sprawdzenie, ile osób jest przed danym użytkownikiem. Po wprowadzeniu numeru uzyskanego podczas rejestracji lub pseudonimu, prezentowana jest liczba osób w kolejce przed wybranym użytkownikiem oraz czas oczekiwania.